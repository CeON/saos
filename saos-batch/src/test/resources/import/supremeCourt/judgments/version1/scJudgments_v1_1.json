[

		{
			"textContent" : "Wyrok z dnia 28 września 1994 r.\nII URN 30/94\nPracownik, który podjął zatrudnienie jako inwalida III grupy, spełnia warunki z art.\n32 pkt 3 ustawy o zaopatrzeniu emerytalnym pracowników i ich rodzin (Dz. U. Nr\n40, poz. 267 ze zm.), jeżeli w okresach wymienionych w tym przepisie nastąpiło\nistotne pogorszenie jego stanu zdrowia, uniemożliwiające kontynuowanie do-\ntychczasowego zatrudnienia.\nPrzewodniczący SSN: Stefania Szymańska (sprawozdawca), Sędziowie SN: Józef\nIwulski, Adam Józefowicz,\nSąd Najwyższy, przy udziale prokuratora Stefana Trautsolta, po rozpoznaniu w dniu 28\nwrześnia 1994 r. sprawy z wniosku Włodzimierza K. przeciwko Zakładowi Ubezpieczeń\nSpołecznych Oddział w G. o rentę inwalidzką, na skutek rewizji nadzwyczajnej Ministra\nSprawiedliwości [...] od wyroku Sądu Wojewódzkiego-Sądu Pracy i Ubezpieczeń\nSpołecznych w Toruniu z dnia 13 października 1993 r. [...]\nu c h y l i ł zaskarżony wyrok i sprawę przekazał Sądowi Wojewódzkiemu-Sądowi\nPracy i Ubezpieczeń Społecznych w Toruniu do ponownego rozpoznania.\nU z a s a d n i e n i a\nDecyzją z 31 marca 1993 r. Zakład Ubezpieczeń Społecznych Oddział w G. odmówił\nwnioskodawcy Kazimierzowi K., urodzonemu 17 sierpnia 1969 r., prawa do renty\ninwalidzkiej z uwagi na to, iż istniejące u niego inwalidztwo III grupy powstało przed\n16-tym rokiem życia i nie uległo w czasie zatrudnienia istotnemu pogorszeniu.\nW odwołaniu od powyższej decyzji wnioskodawca podniósł, iż opinia Obwodowej KiZ,\nna którą powołał się organ rentowy wydając w/w decyzję, jest niewystarczająca,\nponieważ w składzie Komisji nie było lekarzy specjalistów neurologa i psychiatry,\nniezbędnych do prawidłowej oceny jego stanu zdrowia. Wnioskodawca utrzymywał, że\njego inwalidztwo uległo istotnemu pogorszeniu w czasie zatrudnienia. Sąd dopuścił\ndowód z opinii biegłych lekarzy sądowych: internisty, psychiatry i neurologa na\nokoliczność, czy inwalidztwo wnioskodawcy uległo istotnemu pogorszeniu w czasie\nzatrudnienia. Biegli po zapoznaniu się z dokumentacją lekarską, przeprowadzeniu\nwywiadu oraz badania wnioskodawcy, rozpoznali jako chorobę podstawową\nencefalopatię pod postacią niedorozwoju umysłowego stopnia lekkiego, padaczki oraz\ncharakteropatii i stwierdzili, że choroba ta w sposób istotny ogranicza zdolność\nbadanego do zarobkowania, powodując inwalidztwo III grupy. Biegli ponadto stwierdzili,\nże wprawdzie inwalidztwo III grupy powstało przed 16-tym rokiem życia, to jednak w\nczasie zatrudnienia wytworzył się zespół charakteropatyczny, który doprowadził w\nnastępstwie do pogorszenia zdrowia w ramach III grupy. Zdaniem biegłych, lekarze\norzekający w Obwodowej KIZ w sposób niedostateczny ocenili stan psychiczny\nwnioskodawcy.\nMimo powyższej opinii lekarzy biegłych sądowych, Sąd Wojewódzki wyrokiem z 13\npaździernika 1993 r. oddalił odwołanie wnioskodawcy.\nOd wyroku tego założył rewizję nadzwyczajną Minister Sprawiedliwości. Zarzucając\nrażące naruszenie prawa, w szczególności art. 3 § 2 i art. 278 § 1 k.p.c. oraz art. 32 i 33\nustawy z dnia 14 grudnia 1982 r. o zaopatrzeniu emerytalnym pracowników i ich rodzin\n(Dz. U. Nr 40, poz. 267 ze zm.), a nadto naruszenie interesu Rzeczypospolitej Polskiej,\nMinister wniósł o uchylenie zaskarżonego wyroku i przekazanie sprawy Sądowi\nWojewódzkiemu-Sądowi Pracy i Ubezpieczeń Społecznych w Toruniu do ponownego\nrozpoznania.\nW uzasadnieniu rewizji nadzwyczajnej podniesiono, iż Sąd oddalił odwołanie\nwnioskodawcy pomimo, że dwaj biegli sądowi-lekarze właściwych specjalizacji\nstwierdzili, że w czasie zatrudnienia w stanie zdrowia wnioskodawcy nastąpiło istotne\npogorszenie na skutek powstania zespołu charakteropatycznego, co z kolei\ndoprowadziło do pogorszenia inwalidztwa. Wprawdzie pogorszenie to nastąpiło w\nramach tej samej grupy inwalidów, to jednak nie przeszkadza to wnioskodawcy w\nnabyciu prawa do renty inwalidzkiej. Zgodnie bowiem z utrwalonym orzecznictwem w\nsprawach z zakresu ubezpieczeń społecznych pracownik, który podjął zatrudnienie jako\ninwalida III grupy, spełnia wymagania z art. 32 pkt 3 ustawy o z.e.p., jeżeli w okresach\nwymienionych w tym przepisie w jego stanie zdrowia nastąpiło istotne pogorszenie,\nuniemożliwiające kontynuowanie dotychczasowego zatrudnienia. W tej sytuacji, jeżeli\nSąd nie zgadzał się z opinią biegłych lekarzy, to powinien był uzyskać opinię\nuzupełniającą od biegłych, a nie wypowiadać się samodzielnie w kwestii wymagającej\nposiadania wiadomości specjalnych.\nSąd Najwyższy zważył, co następuje:\nUzasadnienie zaskarżonego wyroku, sporządzone na żądanie Sądu Najwyższego,\npotwierdza zasadność rewizji nadzwyczajnej. Sąd Wojewódzki w motywach wyroku\npodał w sposób dokładny przebieg zatrudnienia wnioskodawcy oraz przytoczył opinię\nlekarzy biegłych sądowych. Sąd zaznaczył, że opinia ta nie budzi wątpliwości, gdyż\nzostała wydana przez lekarzy właściwych specjalizacji z uwagi na rodzaj schorzeń\nwnioskodawcy. Dlatego słuszny okazał się zarzut wnioskodawcy, że lekarze wchodzący\nw skład Obwodowej KIZ nie ocenili w sposób miarodajny stanu jego zdrowia i\nwydolności organizmu do wykonywania dotychczasowego zatrudnienia; nie byli bowiem\noni lekarzami właściwych specjalizacji. Sąd Wojewódzki stwierdził dalej, że\nwnioskodawca spełnia zatem wymagania z art. 32 i 33 ustawy o z.e.p., gdyż w stanie\njego zdrowia w okresie zatrudnienia nastąpiło istotne pogorszenie, które w\nkonsekwencji spowodowało pogorszenie inwalidztwa w ramach III grupy inwalidów.\nTakie zaś pogorszenie uprawnia pracowników do renty inwalidzkiej III grupy, co zostało\njuż wyjaśnione w orzecznictwie sądowym, a w szczególności w uchwale Sądu\nNajwyższego z dnia 12 czerwca 1984 r., III UZP 24/84 (OSNCP 1985 z. 1 poz. 6).\nOddalenie odwołania wnioskodawcy od niekorzystnej decyzji organu rentowego\nnastąpiło na skutek \"przeoczenia\" zasadnej opinii lekarzy biegłych sądowych, w wyniku\nczego doszło do dokonania wadliwego ustalenia, iż w inwalidztwie wnioskodawcy,\npowstałym przed 16 rokiem życia w czasie zatrudnienia nie doszło do istotnego\npogorszenia.\nW świetle zebranego w sprawie materiału dowodowego, a także wyżej przytoczonych\nmotywów zaskarżonego wyroku, oczywiste jest, że wyrok ten nie może się ostać.\nUstalenie Sądu, że w stanie inwalidztwa wnioskodawcy w czasie jego zatrudnienia nie\nnastąpiło istotne pogorszenie, pozostaje bowiem w sprzeczności z opinią lekarzy\nbiegłych sądowych, mylnie odczytaną przez Sąd. Dlatego konieczne jest rozważenie\njeszcze raz przez Sąd Wojewódzki całego materiału dowodowego sprawy i ponowne\nrozstrzygnięcie o prawie wnioskodawcy do renty inwalidzkiej. Z tych powodów Sąd\nNajwyższy orzekł jak w sentencji wyroku na mocy art. 422 § 2 k.p.c.\nUwzględnieniu rewizji nadzwyczajnej nie stoi na przeszkodzie upływ terminu\nokreślonego w art. 421 § 2 k.p.c., ponieważ zaskarżony wyrok także narusza interes\nRzeczypospolitej Polskiej. Pozbawienie wnioskodawcy, będącego inwalidą, za-\ngwarantowanego prawem świadczenia z ubezpieczenia społecznego pozostaje bowiem\nw sprzeczności z polityką socjalną naszego Państwa.\n========================================\n",
			"judges" : [ {
				"name" : "Stefania Szymańska",
				"function" : null,
				"specialRoles" : [ "REPORTING_JUDGE" ]
			} ],
			"source" : {
				"sourceJudgmentPdfMD5" : "ded0b5bb7135cf1e196f80175ce07584",
				"sourceJudgmentHtmlMD5" : "4cb367b7bf5e8929c0ca701dd138491e",
				"sourceJudgmentId" : "ded0b5bb7135cf1e196f80175ce07584",
				"sourceCode" : "SUPREME_COURT",
				"sourceJudgmentUrl" : "http://www.sn.pl/orzecznictwo/SitePages/Baza%20orzecze%C5%84.aspx?ItemID=&ListName=ded0b5bb7135cf1e196f80175ce07584",
				"publicationDateTime" : "2014-02-11 12:46"
			},
			"caseNumber" : "II URN 30/94",
			"judgmentDate" : "1994-09-28",
			"supremeCourtJudgmentForm" : "orzeczenie SN",
			"personnelType" : null,
			"supremeCourtChambers" : [ "Izba Administracyjna, Pracy i Ubezpieczeń Społecznych" ],
			"supremeCourtChamberDivision" : "Izba Pracy, Ubezpieczeń Społecznych i Spraw Publicznych Wydział II"
		},

		{
			"textContent" : "Uchwała z dnia 28 września 1994 r.\nII UZP 25/94\nPrzewodniczący SSN: Stefania Szymańska (sprawozdawca), Sędziowie SN: Józef\nIwulski, Adam Józefowicz,\nSąd Najwyższy, przy udziale prokuratora Stefana Trautsolta, w sprawie z wniosku\nTadeusza P. - syndyka masy upadłości Przedsiębiorstwa Produkcyjno-Handlowego \"V.\"\nspółka z o.o. w C. przeciwko Zakładowi Ubezpieczeń Społecznych Oddział w C. o ustalenie\nnieistnienia obowiązku ubezpieczenia, po rozpoznaniu na posiedzeniu jawnym dnia 28\nwrześnia 1994 r. zagadnienia prawnego przekazanego przez Sąd Apelacyjny w Lublinie\npostanowieniem z dnia 17 czerwca 1994 r., [...] do rozstrzygnięcia w trybie art. 391 k.p.c.\nI. Czy sprawa o ustalenie obowiązku zapłaty - Zakładowi Ubezpieczeń Społecznych -\nskładki na ubezpieczenie społeczne jest sprawą z zakresu ubezpieczeń społecznych w\nrozumieniu art. 476 § 2 k.p.c. i art. 23 ust. 1 ustawy z dnia 25 listopada 1986 r. o organizacji i\nfinansowaniu ubezpieczeń społecznych (Dz. U. Nr 25, poz. 137 z 1989 r.),\nw przypadku pozytywnej odpowiedzi\nII. czy droga sądowa w tego rodzaju sprawach jest dopuszczalna bez uprzedniego\nwyczerpania dochodzenia tego roszczenia na drodze egzekucji administracyjnej,\nIII. czy syndyk masy upadłości odpowiada całym swym majątkiem za zobowiązania\nw stosunku do Zakładu Ubezpieczeń Społecznych z tytułu składek ubezpieczeniowych\nnależnych od pracowników zatrudnionych w przedsiębiorstwie, co do którego ogłoszono\nupadłość ?\np o d j ą ł następującą uchwałę:\n1) Sprawa, w której wniesiono odwołanie od decyzji organu rentowego,\ndotyczącej wymierzenia i pobrania składek na ubezpieczenie społeczne jest sprawą z\nzakresu ubezpieczeń społecznych w rozumieniu art. 476 § 2 pkt 1 k.p.c. w związku z art.\n11 ust.1 pkt 3 i art. 23 ust. 1 pkt 1 ustawy z dnia 25 listopada 1986 r. o organizacji i\nfinansowaniu ubezpieczeń społecznych (jednolity tekst: Dz. U. z 1989 r., Nr 25, poz.\n137);\n2) syndyk masy upadłościowej nie odpowiada całym swym majątkiem za\nzobowiązania w stosunku do organu rentowego z tytułu składek na ubezpieczenie\nspołeczne pracowników zatrudnianych nadal w przedsiębiorstwie po ogłoszeniu jego\nupadłości;\n3/ odmówił udzielenia odpowiedzi na pytanie zawarte w pkt II.\nU z a s a d n i e n i e\nZakład Ubezpieczeń Społecznych - Oddział w C. decyzją z dnia 28 września 1993 r.\nobciążył Tadeusza P., syndyka masy upadłości Przedsiębiorstwa Produkcyjno-Handlowego\n\"V.\" spółka z o.o. w C., należnością z tytułu składek na ubezpieczenie społeczne\npracowników za miesiące wrzesień i październik 1992 r. wraz z odsetkami.\nW uzasadnieniu decyzji organ rentowy podniósł, że po ogłoszeniu upadłości\nPrzedsiębiorstwa w dniu 10 sierpnia 1992 r. syndyk masy upadłości w dalszym ciągu\nzatrudniał pracowników, nie opłacając należnych składek na ubezpieczenie społeczne.\nDlatego na mocy art. 90 rozporządzenia Prezydenta Rzeczypospolitej Polskiej z dnia 24\npaździernika 1934 r. Prawo upadłościowe (jednolity tekst: Dz. U. z 1991 r., Nr 118, poz. 512\nze zm.) i art. 14 ustawy z dnia 19 grudnia 1980 r. o zobowiązaniach podatkowych (jednolity\ntekst: Dz. U. z 1993 r., Nr 108, poz. 486) obciążył syndyka zapłatą tej należności.\nOd decyzji tej syndyk złożył odwołanie, zarzucając naruszenie prawa materialnego\nprzez uznanie, iż syndyk, a nie upadłe Przedsiębiorstwo, zobowiązany jest do uiszczenia\nskładek. Zdaniem syndyka, nie odpowiada on swym majątkiem za zobowiązania upadłego\nprzedsiębiorstwa.\nSąd Wojewódzki-Sąd Pracy i Ubezpieczeń Społecznych w Lublinie wyrokiem z dnia\n22 lutego 1994 r. oddalił odwołanie.\nZdaniem Sądu Wojewódzkiego, skoro - zgodnie z art. 90 Prawa upadłościowego -\nsyndyk obejmuje z samego prawa majątek upadłego i zarządza nim, to jako płatnik nie\nbędący pracownikiem w rozumieniu kodeksu pracy odpowiada swym majątkiem w myśl art.\n14 ustawy z dnia 19 grudnia 1980 r. o zobowiązaniach podatkowych.\nRewizję od powyższego wyroku złożył Tadeusz P., syndyk masy upadłości,\nzarzucając między innymi naruszenie prawa materialnego przez błędną jego wykładnię.\nRewidujący podniósł, iż w myśl art. 90 Prawa upadłościowego przejęcie majątku\nupadłego przez syndyka nie jest równoznaczne z odpowiedzialnością syndyka z jego\nmajątku, lecz z majątku upadłego. W konkluzji wniósł o zmianę zaskarżonej decyzji organu\nrentowego, ewentualnie o uchylenie zaskarżonego wyroku i przekazanie sprawy do\nponownego rozpoznania.\nZdaniem Sądu Apelacyjnego, przy rozpoznaniu sprawy powstały zagadnienia prawne\nbudzące poważne wątpliwości, wymagające rozstrzygnięcia przez Sąd Najwyższy, o treści\nprzytoczonej w sentencji uchwały.\nOdnośnie zagadnienia przedstawionego w pkt I, to zdaniem Sądu Apelacyjnego, przez\nsprawę z zakresu ubezpieczeń społecznych należy rozumieć sprawę dotyczącą przedmiotu\nokreślonego w art. 476 § 1 k.p.c. (powinno być § 2), który to przepis w sposób taksatywny i\njednoznaczny określa sprawy z zakresu ubezpieczeń społecznych. W kategorii tych spraw nie\nmieści się jednak roszczenie ZUS o należne składki stanowiące dochód Funduszu\nUbezpieczeń Społecznych w rozumieniu art. 26 pkt 1 ustawy z dnia 25 listopada 1986 r. o\norganizacji i finansowaniu ubezpieczeń społecznych (jednolity tekst: Dz. U. z 1989 r., Nr 25,\npoz. 137). Roszczenie o składki nie jest także innym świadczeniem w rozumieniu art. 476 § 2\npkt 4 k.p.c. i art. 23 ust. 1 pkt 3 powołanej wyżej ustawy. Składka na ubezpieczenie\nspołeczne jest świadczeniem na rzecz Zakładu Ubezpieczeń Społecznych. Opłacana jest ona\nprzez zakład pracy, co wynika z art. 33 ust. 1 ww ustawy z dnia 25 listopada 1986 r.\nPostawienie zakładu pracy w stan upadłości nie zmienia jego sytuacji w stosunku do ZUS tak\ndługo dopóki zatrudnia pracowników, co rodzi obowiązek uiszczenia należnych składek. Nie\nmożna przeto uznać, że składka na ubezpieczenie społeczne jest świadczeniem ze strony\nZUS. Wprawdzie, zarówno w art. 476 § 2 pkt 4 k.p.c.,jak i w art. 23 ust. 1 pkt 3 ww ustawy z\ndnia 25 listopada 1986 r. przyjęto, iż sprawą z zakresu ubezpieczeń społecznych są inne\nświadczenia w sprawach należących do właściwości Zakładu Ubezpieczeń Społecznych, to\njednak trudno uznać aby roszczenie o składki na Fundusz Ubezpieczeń Społecznych należało\ndo spraw z zakresu ubezpieczeń. Jakkolwiek w świetle art. 1, art. 25 i art. 33 ust. 1 ustawy z\ndnia 25 listopada 1986 r. można uznać, że ubezpieczenie społeczne charakteryzuje się\nwzajemnością świadczeń, to jednak roszczenia o składki na ubezpieczenie społeczne nie\nmożna uznać za sprawę z zakresu ubezpieczeń społecznych w świetle art. 476 § 2 k.p.c.\nWątpliwość ta wymaga zatem stanowczego rozstrzygnięcia.\nJeżeli chodzi o zagadnienie wymienione w pkt II, to Sąd Apelacyjny podkreślił, iż\nnieopłacone w terminie składki na ubezpieczenie społeczne podlegają w myśl art. 35 ust. 1\nww ustawy z dnia 25 listopada 1986 r. ściągnięciu w trybie przepisów o postępowaniu\negzekucyjnym w administracji, przy czym w uchwale z dnia 15 września 1993 r., II UZP\n15/93 (OSNCP 1994 z. 3 poz. 48) Sąd Najwyższy wyraził pogląd, iż dopiero bezskuteczność\negzekucji administracyjnej w stosunku do zobowiązanego otwiera drogę postępowania\nsądowego. W niniejszym przypadku organ rentowy nie wdrażając postępowania\negzekucyjnego w trybie administracyjnym wydał decyzję zobowiązującą syndyka masy\nupadłości do zapłaty należnych składek. Zachodzi zatem uzasadniona wątpliwość, czy Zakład\nUbezpieczeń Społecznych był władny wydać taką decyzję, skoro nie wykorzystał uprzednio\npostępowania egzekucyjnego w administracji. Wątpliwości tej nie wyjaśniają przepisy\npowołanej wyżej ustawy z dnia 25 listopada 1986 r.; dlatego i to zagadnienie wymaga\nstanowczego rozstrzygnięcia.\nOdnośnie zagadnienia wymienionego w pkt III Sąd Apelacyjny wywiódł, iż Zakład\nUbezpieczeń Społecznych wydając zaskarżoną decyzję oparł ją na art. 90 Prawa\nupadłościowego oraz art. 14 ustawy z dnia 19 grudnia 1980 r. o zobowiązaniach\npodatkowych, wychodząc z założenia, że syndyk masy upadłości nie będąc pracownikiem\nupadłego przedsiębiorstwa odpowiada za zobowiązania zrównane z podatkami - w myśl\nrozporządzenia Rady Ministrów z dnia 10 lutego 1989 r. w sprawie rozciągnięcia przepisów\nustawy o zobowiązaniach podatkowych na inne należności (Dz. U. Nr 6, poz. 40) - całym\nswym majątkiem.\nZdaniem Sądu Apelacyjnego, wprawdzie syndyk istotnie nie jest pracownikiem\nupadłego przedsiębiorstwa, to jednak w myśl art. 90 Prawa upadłościowego, obejmuje z\nsamego prawa majątek upadłego i zarządza tym majątkiem przeprowadzając jego likwidację;\nnie oznacza to jednak, że majątek upadłego staje się majątkiem syndyka - prywatną jego\nwłasnością. Syndyk masy upadłości staje się swego rodzaju \"kierownikiem zakładu pracy\" i\nmoże jedynie ponosić odpowiedzialność w ramach art. 102 Prawa upadłościowego.\nUtożsamianie syndyka z płatnikiem w rozumieniu art. 14 ustawy z dnia 19 grudnia 1980 r. o\nzobowiązaniach podatkowych jest nieuzasadnione, bowiem przepis ten w takim rozumieniu\nobowiązywałby wszystkich kierowników zakładów pracy, a więc i tych, co do których nie\nogłoszono upadłości.\nZdaniem Sądu Apelacyjnego, nie można interpretować zwężająco art. 60 Prawa\nupadłościowego uznając, że postępowanie dotyczące mienia wchodzącego w skład masy\nupadłości może być wszczęte i dalej prowadzone jedynie przez syndyka lub przeciw niemu,\ntzn. przeciwko syndykowi osobiście. Interpretacja taka bowiem prowadziłaby do osobistej\nodpowiedzialności syndyka za wszelkie zobowiązania upadłego. Nieprecyzyjność tych\nprzepisów stwarza trudności interpretacyjne wymagające ostatecznego rozstrzygnięcia.\nSąd Najwyższy zważył, co następuje:\n1. Z przytoczonych wyżej argumentów Sądu Apelacyjnego wynika, że Sąd ma\nwątpliwości co do zakwalifikowania roszczenia ZUS o należne składki na ubezpieczenie\nspołeczne jako sprawy z ubezpieczenia społecznego w rozumieniu art. 476 § 2 k.p.c.,\nponieważ roszczenie takie nie jest wymienione expressis verbis w tym przepisie, nie jest\nświadczeniem ze strony ZUS oraz nie jest \"innym świadczeniem należącym do właściwości\nZUS\".\nWprawdzie Sąd Apelacyjny podkreśla, iż ubezpieczenie społeczne charakteryzuje się\nwzajemnością świadczeń, ale nie dopatruje się w tym argumentu, który może przemawiać za\noceną roszczenia o składki na ubezpieczenie społeczne jako sprawy z ubezpieczenia\nspołecznego.\nPrzystępując do rozważania tego zagadnienia należy przede wszystkim podkreślić, że\nw świetle art. 476 § 2 k.p.c. dla zakwalifikowania sprawy jako sprawy z zakresu ubezpieczeń\nspołecznych muszą być spełnione dwie przesłanki: mianowicie, w grę wchodzi sprawa, w\nktórej wniesiono odwołanie od decyzji organu rentowego oraz musi ona dotyczyć przedmiotu\nokreślonego w pkt 1 - 5 tego przepisu.\nZgodnie z art. 476 § 2 pkt 1 k.p.c. za sprawę z zakresu ubezpieczeń społecznych\nrozumie się sprawę, w której wniesiono odwołanie od decyzji organu rentowego dotyczącej\nubezpieczeń społecznych. Określenie \"ubezpieczeń społecznych\" zawarte w tym przepisie\njest określeniem ogólnym. Dlatego - dla wyjaśnienia zakresu tego określenia - wskazane jest\nsięgnięcie do przepisów ustawy z dnia 25 listopada 1986 r. o organizacji i finansowaniu\nubezpieczeń społecznych. W szczególności chodzi o to, czy roszczenie ZUS o zapłatę\nskładek na ubezpieczenie społeczne mieści się w tym pojęciu.\nW myśl art. 11 ust. 1 pkt 3 ww ustawy do zakresu działania ZUS należy wymierzanie\ni pobieranie składek na ubezpieczenie społeczne. Pojęcie \"wymierzanie i pobieranie składek\"\nmieści w sobie implicite żądanie wpłacenia konkretnej kwoty z tytułu należnych składek na\nubezpieczenie społeczne. Żądanie takie musi być skonkretyzowane w decyzji organu\nrentowego, skierowanej - gdy chodzi o składki na ubezpieczenie społeczne pracowników - do\nzakładów pracy (art. 33 ust. 1 ww ustawy). Jeżeli zakład pracy nie zgadza się z taką decyzją,\nto ma prawo odwołać się od niej do właściwego sądu (sądu pracy i ubezpieczeń\nspołecznych). Taka sprawa jest zatem sprawą z zakresu ubezpieczeń społecznych w\nrozumieniu art. 476 § 2 pkt 1 k.p.c. Stanowisko takie potwierdza art. 23 ust. 1 pkt 1 ww\nustawy z dnia 25 listopada 1986 r. stanowiący, iż od decyzji Oddziału ZUS w sprawach z\nzakresu ubezpieczenia społecznego przysługuje odwołanie do właściwego sądu w terminie i\nwg zasad określonych w k.p.c., z uwzględnieniem przepisów ustawy. W myśl ust. 4 tego\nprzepisu odwołanie do sądu od decyzji nie przysługuje w sprawach, w których decyzja zależy\nod swobodnego uznania. Przepis ten nie ma w niniejszej sprawie zastosowania. Dlatego, po\nrozważeniu zagadnienia wymienionego w pkt I, należało podjąć uchwałę tej treści, iż sprawa,\nw której wniesiono odwołanie od decyzji organu rentowego, dotyczącej wymierzenia i\npobrania składek na ubezpieczenie społeczne jest sprawą z zakresu ubezpieczeń społecznych\nw rozumieniu art. 476 § 2 pkt 1 k.p.c. w związku z art. 11 ust. 1 pkt 3 i art. 23 ust. 1 pkt 1\nustawy z 25 listopada 1986 r. o organizacji i finansowaniu ubezpieczeń społecznych.\nPodjęcie takiej uchwały skutkuje odmowę udzielenia odpowiedzi na zagadnienie\nprzedstawione w pkt II. Jest bowiem oczywiste, że skierowanie przez organ rentowy sprawy\no zapłatę należności z tytułu składek na ubezpieczenie społeczne do egzekucji w trybie\nprzepisów o postępowaniu egzekucyjnym w administracji może mieć miejsce tylko wówczas,\ngdy decyzja wymierzająca składki na ubezpieczenie społeczne i nakazująca ich uiszczenie w\nokreślonym terminie nie została zaskarżona do sądu. Jeżeli podmiot wezwany do uiszczenia\nskładek kwestionuje decyzję bądź co do zasady, bądź co do wysokości kwoty określonej w\ndecyzji, to organ rentowy nie może wszcząć postępowania egzekucyjnego przed\nrozpoznaniem sprawy przez sąd i wydaniem orzeczenia, które dawałoby podstawę do\nwszczęcia tego postępowania. Powołana w uzasadnieniu zagadnienia prawnego uchwała\nskładu siedmiu sędziów SN z 15 września 1993 r., II UZP 15/93 (OSNCP 1994 z. 3 poz. 48)\ndotyczy innego zagadnienia, niż rozważane w niniejszej sprawie. W uchwale tej przedmio-\ntem rozważania było zagadnienie, czy na podstawie art. 298 k.h. dopuszczalna jest droga\nsądowa do dochodzenia od członków zarządu spółki z o.o. należności z tytułu składek na\nubezpieczenie społeczne, które to zagadnienie nie ma żadnego związku z rozpatrywaną\nsprawą.\n2. Przechodząc do rozważania zagadnienia prawnego przedstawionego w pkt III, Sąd\nNajwyższy podziela stanowisko Sądu Apelacyjnego, iż art. 90 Prawa upadłościowego nie\ndaje podstawy do wniosku, jakoby z chwilą objęcia przez syndyka majątku upadłego,\nmajątek ten stawał się jego własnością. W myśl bowiem art. 20 § 1 tego Prawa, majątek ten\nstanowi masę upadłości. Jeżeli zaś chodzi o status prawny syndyka, to w doktrynie i\npiśmiennictwie reprezentowane są: teoria zastępcza oraz teoria publicystyczna, nawiązująca\ndo tego, że syndyk jest organem publicznym (Kazimierz Piasecki, Prawo upadłościowe i\nprawo o postępowaniu układowym, Komentarz, Agencja Marketingowa Branta). Według\nMaurycego Allerhanda (Prawo upadłościowe Komentarz, Wydawnictwo Park, Bielsko-Biała\n1991), syndyk jest tylko pomocnikiem sądu, który sam nie może się zająć zarządem i\nspieniężeniem majątku upadłego. Jako taki spełnia obowiązki publiczno-prawne. Syndyk jest\njednak nie tylko organem przez sąd ustanowionym, lecz także zastępcą wszystkich osób zain-\nteresowanych, w szczególności upadłego, któremu odjęty jest zarząd i prawo rozporządzania\nmajątkiem, ponadto ma on bronić interesów ogółu wierzycieli wobec interesów\nposzczególnych wierzycieli, albo upadłego, jak i wierzycieli. Według tego więc o jaką\nczynność chodzi, syndyk powinien być uważany za działającego w imieniu upadłego lub\nwierzycieli, albo tak upadłego, jak i wierzycieli, co jest o tyle doniosłe, że akty zdziałane\nprzez syndyka są dla upadłego wiążące po ustaniu upadłości, zatem upadły na podstawie tych\naktów nabywa prawa i ma też spełnić obowiązki.\nStatus prawny syndyka masy upadłości był już rozważany przez Sąd Najwyższy w\naspekcie stosowania do syndyka przepisów art. 23 i 24 kodeksu pracy. W uchwale składu\nsiedmiu sędziów z dnia 24 marca 1994 r., I PZP 5/94 (OSNPiUS 1994 Nr 1, poz. 7) Sąd\nNajwyższy stwierdził, iż przepisy art. 23 i 24 k.p. stosuje się do syndyka masy upadłości\nodpowiednio. Na szczególną uwagę zasługuje podkreślenie w uzasadnieniu uchwały, iż\nprzedsiębiorstwo jako zakład pracy w rozumieniu art. 3 k.p. wchodzi w skład masy\nupadłości.\nSąd Najwyższy ponadto podkreślił, że syndyk obejmuje z mocy samego prawa (art.\n90 Prawa upadłościowego) majątek upadłego, zarządza tym majątkiem i przeprowadza jego\nlikwidację. Czynności tych dokonuje on w miejsce dotychczasowego właściciela, a także\nkierownictwa zakładu pracy wobec pracownika. Przy ocenie stosowania art. 23 i 24 k.p.\nprzez syndyka nie można jednak pominąć różnicy między stanowiskiem syndyka masy\nupadłości, który kieruje upadłym przedsiębiorstwem i kierownikiem zakładu pracy w\nrozumieniu art. 4 k.p., chociaż niewątpliwie wiele przymiotów kierownika zakładu pracy\nposiada również syndyk.\nPowyższe argumenty mają istotne znaczenie dla oceny, czy w stosunku do syndyka\nma zastosowanie art. 14 ust. 2 ustawy z dnia 19 grudnia 1980 r. o zobowiązaniach\npodatkowych, a więc czy można go uznać za płatnika nie będącego pracownikiem w\nrozumieniu k.p., odpowiadającego całym swym majątkiem za nieopłacone w terminie składki\nna ubezpieczenie społeczne.\nPrzepis art. 3 ust. 3 ww ustawy stanowi, iż podatnikiem jest jednostka gospodarki\nuspołecznionej, osoba fizyczna oraz nie będąca jednostką gospodarki uspołecznionej osoba\nprawna i inna jednostka organizacyjna nie posiadająca osobowości prawnej, obowiązana do\nuiszczenia podatku z tytułu ciążącego na niej obowiązku podatkowego. Należy zaznaczyć, że\nzgodnie z art. 5 obowiązującej od 5 lipca 1993 r. ustawy z dnia 8 stycznia 1993 r. o podatku\nod towarów i usług oraz o podatku akcyzowym (Dz. U. Nr 11, poz. 50 ze zm.) obecnie\npodatnikami są osoby prawne, jednostki organizacyjne nie mające osobowości prawnej oraz\nosoby fizyczne wyszczególnione w tym przepisie.\nZ powyższego wynika więc wniosek, że syndyk masy upadłości nie jest podatnikiem\nw rozumieniu przepisów podatkowych,gdyż nie jest on zakładem pracy (pracodawcą),\nponieważ przedsiębiorstwo - jak to podkreślił Sąd Najwyższy w powołanej wyżej uchwale -\nwchodzi w skład masy upadłości. Dlatego roszczenia z tytułu nieopłaconych składek na\nubezpieczenie społeczne mogą być kierowane do masy upadłości, a nie osobiście do syndyka\ntej masy, z żądaniem uiszczenia zaległych składek z jego osobistego majątku.\nWyżej wymieniona ustawa z dnia 19 grudnia 1980 r. o zobowiązaniach podatkowych\nw art. 3 rozróżnia podatnika, płatnika i inkasenta. Płatnikiem w myśl ust. 4 tego przepisu jest\nosoba obowiązana do obliczenia i pobrania od podatnika podatku i wpłacenia go na właściwy\nrachunek. Zgodnie zaś z art. 16 tejże ustawy, jednostki gospodarki uspołecznionej oraz osoby\nprawne nie będące takimi jednostkami, jeżeli są płatnikami lub inkasentami podatków\nprzypadających od osób fizycznych i osób prawnych nie będących jednostką gospodarki\nuspołecznionej, są obowiązane wyznaczyć osoby, do których obowiązków należy obliczanie,\npobieranie tych podatków oraz terminowe wpłacanie pobranych kwot na właściwy rachunek i\nzgłosić właściwemu organowi podatkowemu imiona, nazwiska i adresy tych osób.\nTreść przepisów art. 3 ust. 4 i art. 16 ww ustawy o zobowiązaniach podatkowych\nprowadzi do wniosku, że syndyk masy upadłości nie jest płatnikiem w rozumieniu przepisów\no zobowiązaniach podatkowych i dlatego nie ma do niego zastosowania art. 14 ust. 2 tejże\nustawy. Dlatego na zagadnienie wymienione w pkt III należało odpowiedzieć, iż syndyk\nmasy upadłości nie odpowiada całym swym majątkiem za zobowiązania w stosunku do\norganu rentowego z tytułu składek na ubezpieczenie społeczne pracowników, zatrudnianych\nnadal w przedsiębiorstwie po ogłoszeniu jego upadłości.\nWątpliwości Sądu Apelacyjnego co do słuszności stanowiska organu rentowego i\nSądu Wojewódzkiego w tym zakresie, okazały się zatem uzasadnione.\nPowyższe nie oznacza, że organ rentowy nie ma możliwości zaspokojenia roszczenia\nz tytułu nieopłaconych składek na ubezpieczenie społeczne. Zgodnie bowiem z art. 150\nPrawa upadłościowego wierzytelność z tego tytułu podlega zgłoszeniu sędziemu\nkomisarzowi i umieszczeniu w liście wierzytelności, jako wierzytelność uprzywilejowana\n(art. 204 § 1). co też zostało dokonane przez syndyka w niniejszej sprawie.\n========================================\n",
			"judges" : [ {
				"name" : "Stefania Szymańska",
				"function" : null,
				"specialRoles" : [ "REPORTING_JUDGE" ]
			} ],
			"source" : {
				"sourceJudgmentPdfMD5" : "5e17ce355710a893e2812807a63d247c",
				"sourceJudgmentHtmlMD5" : "352adb9f0c5e7c581788eb2328232312",
				"sourceJudgmentId" : "5e17ce355710a893e2812807a63d247c",
				"sourceCode" : "SUPREME_COURT",
				"sourceJudgmentUrl" : "http://www.sn.pl/orzecznictwo/SitePages/Baza%20orzecze%C5%84.aspx?ItemID=&ListName=5e17ce355710a893e2812807a63d247c",
				"publicationDateTime" : "2014-02-11 13:04"
			},
			"caseNumber" : "II UZP 25/94",
			"judgmentDate" : "1994-09-28",
			"supremeCourtJudgmentForm" : "uchwała SN",
			"personnelType" : null,
			"supremeCourtChambers" : [ "Izba Administracyjna, Pracy i Ubezpieczeń Społecznych" ],
			"supremeCourtChamberDivision" : "Izba Pracy, Ubezpieczeń Społecznych i Spraw Publicznych Wydział II"
		},

		{
			"textContent" : "Uchwała z dnia 5 lipca 2002 r., III CZP 36/02\nSędzia SN Irena Gromska-Szuster (przewodniczący)\nSędzia SN Mirosław Bączyk\nSędzia SN Gerard Bieniek (sprawozdawca)\nSąd Najwyższy w sprawie z powództwa Katarzyny Z. przeciwko Gminie Miasta\nS. o ustalenie wstąpienia w stosunek najmu, po rozstrzygnięciu w Izbie Cywilnej na\nposiedzeniu jawnym w dniu 5 lipca 2002 r., przy udziale prokuratora Prokuratury\nKrajowej Iwony Kaszczyszyn, zagadnienia prawnego przedstawionego przez Sąd\nOkręgowy w Słupsku postanowieniem z dnia 5 kwietnia 2002 r.:\n„Czy dla oceny zasadności powództwa o ustalenie wstąpienia w stosunek\nnajmu, dokonywanej przez sąd po wejściu w życie ustawy z dnia 21 czerwca\n2001 r. o ochronie praw lokatorów, mieszkaniowym zasobie gminy i o zmianie\nKodeksu cywilnego (Dz.U. Nr 71, poz. 733) przesądzające znaczenie mają\nprzesłanki wymagane przez przepisy obowiązujące w dacie śmierci najemcy, czy\nteż w oparciu o treść art. 27 pkt 1 ustawy, przepisy tejże ustawy ?”\npodjął uchwałę:\nPrzepis art. 691 k.c. w brzmieniu nadanym ustawą z dnia 21 czerwca\n2001 r. o ochronie praw lokatorów, mieszkaniowym zasobie gminy i o zmianie\nKodeksu cywilnego (Dz.U. Nr 71, poz. 733) nie ma zastosowania dla oceny\nprzesłanek wstąpienia w stosunek najmu po najemcy zmarłym przed\nwejściem w życie tej ustawy.\nUzasadnienie\nWyrokiem z dnia 8 stycznia 2002 r. Sąd Rejonowy w Słupsku ustalił, że\npowódka wstąpiła w stosunek najmu lokalu mieszkalnego, położonego w S. przy ul.\nP. nr 16 m. 1, po ojcu zmarłym w dniu 13 września 2000 r. Ustalono, że ojciec\npowódki był najemcą tego lokalu. W lutym 2000 r. powódka przeprowadziła się z\ndziećmi – bez wiedzy i zgody pozwanej Gminy Miasta S. – do spornego lokalu i\nsprawowała opiekę nad ojcem. Wyremontowała ten lokal i miała w nim swoje\ncentrum życiowe, zarówno w chwili śmierci ojca, jak i w dniu orzekania przez sąd.\nW dniu 28 lipca 2000 r. Gmina Miasta S. i Jarosław Z. – wówczas mąż powódki –\nzawarli umowę najmu lokalu mieszkalnego, położonego w S. przy ul. B. nr 1 m. 13.\nMałżeństwo powódki z Jarosławem Z. zostało rozwiązane przez rozwód wyrokiem\nSądu Okręgowego w Słupsku z dnia 19 lutego 2001 r.\nSąd Rejonowy, uwzględniając powództwo, podniósł, że zgodnie z art. 27 ust.\n1 ustawy z dnia 21 czerwca 2001 r. o ochronie praw lokatorów, mieszkaniowym\nzasobie gminy i o zmianie Kodeksu cywilnego (Dz.U. Nr 71, poz. 733 – dalej\n\"u.ochr.pr.lok.\"), ustawa ta znajduje również zastosowanie do stosunków prawnych\npowstałych przed jej wejściem w życie, czyli przed dniem 10 lipca 2001 r. Oceniając\nprzesłanki wstąpienia w stosunek najmu, należy zatem zastosować art. 691 § 1 k.c.\nw brzmieniu nadanym tą ustawą, a w tym przepisie – w przeciwieństwie do art. 8\nustawy z dnia 2 lipca 1994 r. o najmie lokali mieszkalnych i dodatkach\nmieszkaniowych (jedn. tekst: Dz.U. 1998 r. Nr 120, poz. 787 ze zm. – dalej\n\"u.naj.lok.\") – nie zawarto zastrzeżenia, aby osoba ubiegająca się o ustalenie\nwstąpienia w stosunek najmu nie miała tytułu prawnego do innego lokalu.\nRozpoznając apelację pozwanej Gminy, Sąd Okręgowy przedstawił do\nrozstrzygnięcia Sądowi Najwyższemu zagadnienie prawne o treści sformułowanej\nna wstępie uchwały.\nSąd Najwyższy zważył, co następuje:\nIstota zagadnienia prawnego przedstawionego do rozstrzygnięcia sprowadza\nsię do udzielenia odpowiedzi na pytanie, czy do oceny skutków prawnych śmierci\nnajemcy odnośnie do wstąpienia w stosunek najmu stosuje się przepisy\nobowiązujące w chwili śmierci najemcy (art. 8 u.naj.lok.), czy też obowiązujący w\nchwili orzekania art. 691 k.c. po zmianie dokonanej przez art. 26 u.ochr.pr.lok. Sąd\npierwszej instancji, mając na względzie treść art. 27 ust. 1 u.ochr.pr.lok. w brzmieniu\n„ustawa niniejsza znajduje również zastosowanie do stosunków prawnych przed\ndniem jej wejścia w życie”, uznał, że dla oceny skutków prawnych wstąpienia w\nstosunek najmu miarodajny jest przepis art. 691 k.c. także wówczas, gdy śmierć\nnajemcy nastąpiła przed wejściem w życie ustawy o ochronie praw lokatorów. Sąd\ndrugiej instancji wyraził wątpliwość, czy treść art. 27 ust. 1 u.ochr.pr.lok. daje\npodstawę do odstąpienie od zasady lex retro non agit, znajdującej normatywny\nwyraz w art. 3 k.c.\nNależy zaznaczyć, że analogiczne zagadnienie – jak w przedstawionym\npytaniu prawnym – wystąpiło już pod rządem art. 55 ust.1 u.naj.lok. Przepis ten\nstanowił, że przepisy ustawy stosuje się do najmu nawiązanego przed dniem jej\nwejścia w życie, z uwzględnieniem przepisów niniejszego rozdziału. Sąd Najwyższy\nw uchwale z dnia 15 września 1995 r., III CZP 113/95 (OSNC 1995, nr 12, poz. 178)\nstwierdził, że przepisy powołanej wyżej ustawy nie mają zastosowania do oceny\nprzesłanek wstąpienia w stosunek najmu po najemcy zmarłym przed wejściem w\nżycie tej ustawy. Analizując art. 55 ust. 1 tej ustawy, Sąd Najwyższy zwrócił uwagę,\nże zgodnie z generalną zasadą nieretroakcji wyrażoną w art. 3 k.c., nowa ustawa\nobowiązuje na przyszłość i jej mocy obowiązującej nie należy rozciągać na okresy\npoprzedzające jej wejście w życie, chyba że co innego wynika z jej brzmienia lub\ncelu. Brzmienie przepisów zamieszczonych w rozdziale 8 u.naj.lok. ani tym bardziej\nujęcie przepisu art. 8 tej ustawy nie wskazują na to, aby przepis ten miał działać z\nmocą wsteczną. W świetle treści art. 691 k.c. wstąpienie w stosunek najmu\nnastępowało z mocy prawa, a orzeczenie sądu miało jedynie charakter\ndeklaratoryjny, ocena więc skutków prawnych zdarzeń zaistniałych przed wejściem\nw życie ustawy o najmie lokali mieszkalnych i dodatkach mieszkaniowych, z którymi\nwiąże się wstąpienie w stosunek najmu, musi być dokonywana przy zastosowaniu\nprzepisów dotychczasowych.\nPowołane orzeczenie Sądu Najwyższego nie może mieć jednak znaczenia\nprzesądzającego dla prawidłowej wykładni art. 27 ust. 1 u.ochr.pr.lok. W uchwale z\ndnia 15 września 1995 r. Sąd Najwyższy powołał się m.in. na ochronę praw\nnabytych. Uchwała została podjęta w sytuacji, w której zgodnie z przepisami\nstarego prawa określona osoba wstępowała ex lege w stosunek najmu, według zaś\nnowych przepisów nie było to możliwe (chodziło o wstąpienie w stosunek najmu\nwnuka najemcy, który wprawdzie mieszkał z nim stale do chwili jego śmierci, lecz\nmiał tytuł prawny do zajmowania innego lokalu). W niniejszej sprawie mamy do\nczynienia z inną sytuacją, zgodnie bowiem art. 8 u.naj.lok. powódka nie mogłaby\nwstąpić ex lege w stosunek najmu, gdyż miała tytuł prawny do zajmowania innego\nlokalu mieszkalnego. Okoliczność ta nie ma znaczenia na gruncie obowiązującego\nart. 691 k.c., gdyż posiadanie tytułu prawnego do zamieszkiwania w innym lokalu\nnie stanowi już przesłanki negatywnej.\nPrzedstawione przez Sąd Okręgowy zagadnienie prawne wiąże się ściśle z\nproblemami prawa międzyczasowego. Zgodnie z powszechnie akceptowanym\npoglądem, skutki zdarzeń prawnych (a takim zdarzeniem jest śmierć najemcy)\npowstałych pod rządem dawnego prawa należy oceniać według przepisów\ndotychczasowych (por. np. uchwały Sądu Najwyższego z dnia 17 maja 1990 r., III\nCZP 24/90, OSNCP 1991 nr 2-3, poz. 18 i z dnia 29 listopada 1991 r., III CZP\n123/91, OSNCP 1992, nr 6, poz. 101). Tę podstawową regułę wyraża art. 3 k.c.\nZasada lex retro non agit oznacza, że nowa ustawa obowiązuje dopiero od chwili\nwyjścia w życie, to zaś upoważnia do stwierdzenia, iż nowa ustawa nie powinna\nzmieniać ocen prawnych dokonanych pod rządem dawnego prawa. Wymaga tego\nochrona bezpieczeństwa prawnego oraz zaufania podmiotów prawa do państwa, co\nm.in. oznacza, aby ustalone już prawa i obowiązki tych podmiotów nie uległy\nzmianom, zwłaszcza zmianom niekorzystnym.\nTak rozumiana zasada lex retro non agit nie ma charakteru bezwzględnego,\ngdyż art. 3 k.c. stanowi, że wyjątki mogą wynikać z brzmienia ustawy lub jej celu.\nNależy zatem rozważyć, czy brzmienie lub cel ustawy z dnia 21 czerwca 2001 r. o\nochronie praw lokatorów nie upoważniają do przyjęcia odstępstwa od zasady lex\nretro non agit.\nJeżeli chodzi o brzmienie ustawy, a w szczególności treść art. 27 ust. 1\nu.ochr.pr.lok., to należy stwierdzić jednoznacznie, że brzmienie tego przepisu nie\ndaje podstaw do odstąpienia od zasady wyrażonej w art.3 k.c. Zawarta w art. 27\nust. 1 ustawy reguła, że „ustawa niniejsza znajduje również zastosowanie do\nstosunków prawnych powstałych przed dniem jej wejścia w życie” oznacza tylko\ntyle, iż stosunki prawne powstałe pod rządem ustawy z dnia 2 lipca 1994 r. o najmie\nlokali i istniejące w chwili wejścia w życie ustawy z dnia 21 czerwca 2001 r. o\nochronie praw lokatorów, podlegać będą nowej ustawie od daty wejścia jej w życie.\nJest to więc tzw. retrospektywność, a nie retroaktywność ustawy. Jest ona\npowszechnie przyjmowana, gdy chodzi o zasadę bezpośredniego działania nowej\nustawy w odniesieniu do stosunków prawnych o charakterze ciągłym.\nPozostaje zatem do rozważenia, czy cel ustawy o ochronie praw lokatorów nie\nuzasadnia odstępstwa od zasady lex retro non agit. Przyjmując, że cel ustawy może\nuzasadniać taki wyjątek, co nieraz jest kwestionowane jako niezgodne z\nKonstytucją, należy mocno zaakcentować to, iż wnioskowanie o retroaktywności\nprzepisu z celu ustawy musi być bardzo ostrożne. Dał temu wyraz Sąd Najwyższy\nw wyroku z dnia 23 czerwca 1999 r., I CKN 63/98 (OSNC 2000, nr 1, poz. 14)\nstwierdzając m.in. że przy wnioskowaniu z celu przepisów prawa cywilnego o ich\nmocy wstecznej należy zachować dużą ostrożność, zawsze, w razie wątpliwości,\ndając pierwszeństwo zasadzie lex retro non agit oraz normom prawa\nmiędzyczasowego, jeżeli istnieją i dają się zastosować.\nTakże w doktrynie wskazuje się, że odstąpienie od zasady lex retro non agit\nmusi wynikać z ustawy w sposób niewątpliwy. Jeżeli retroaktywność ustawy nie\nwynika wyraźnie z jej brzmienia, to można ją ustalić wówczas, gdy stanowi\nkonieczny wniosek z analizy tego, co ustawodawca chciał osiągnąć, wydając\nodnośny przepis.\nW tym kontekście z celu ustawy o ochronie praw lokatorów trudno\nwyprowadzić wniosek o mocy wstecznej art. 691 § 1 k.c. Cel ustawy można\nrozumieć szerzej lub węziej, przy czym oba warianty nie wykluczają się nawzajem:\ncel szerszy to cel ustawy jako całości, cel węższy to cel konkretnego przepisu.\nTrzeba zwrócić uwagę, że podstawowym celem ustawy jest – jak wskazuje jej\nnazwa – ochrona praw lokatorów. Nawet jeżeli cel ten, co jednak wątpliwe,\nprzenieść na cel nowelizacji kodeksu cywilnego, to trzeba zauważyć, że art. 691 § 1\nk.c. w istocie nie dotyczy praw lokatorów, lecz rozstrzyga kwestię losów prawa\nnajmu w przypadku śmierci lokatora. Można więc co najwyżej stwierdzić, że służy\nochronie interesów osób bliskich, które dopiero w efekcie zastosowania art. 691 § 1\nk.c. staną się lokatorami (najemcami). Trudno więc wprowadzenie art. 691 § 1 k.c.\nuznać za ściśle związane z ogólnym motywem legislacyjnym leżącym u podstaw\nustawy o ochronie praw lokatorów.\nRozważając natomiast problem, czy wniosek o retroakcji wynika z celu art.\n691 § 1 k.c., należy zauważyć, że różnica między nowym (art. 691 § 1 k.c.) a\nstarym uregulowaniem (art. 8 u.naj.lok.) sprowadza się do odmiennego ujęcia\nprzesłanek wstąpienia w stosunek najmu w razie śmierci najemcy. Inaczej\nokreślono krąg osób uprawnionych oraz zrezygnowano z negatywnej przesłanki\nposiadania tytułu do zajmowania innego lokalu. Oczywiście, z założenia nowe\nprawo ma być prawem lepszym, bardziej adekwatnym do istniejących potrzeb, a\nwięc można uznać, że ex definitione rozwiązanie zawarte w art. 691 k.c. jest lepsze\nniż przyjęte uprzednio w art. 8 u.naj.lok. Trudno jednak z pewnością wytoczyć\nprzeciwko art. 8 u.naj.lok. argumenty, które skłaniałyby do akceptacji wniosku, że\nprzepis ten powinien być wyeliminowany z porządku prawnego tak dalece, jak to\ntylko możliwe. Decydujące znaczenie dla zmiany stanu prawnego miały względy\npolityki społecznej, a nie negatywna jego ocena z punktu widzenia zasad\nwspółżycia społecznego czy poczucia prawnego i etycznego uczciwych obywateli.\nJeżeli więc uznać, że art. 8 u.naj.lok. nie był rozwiązaniem trafnym, to nie jest\nto wystarczającą podstawą do przyjęcia retroaktywnego skutku nowego\nuregulowania, wypada bowiem zwrócić uwagę, że nawet jeżeli – co jak wskazano\njest wątpliwe – retroaktywność przepisu wiązać z celem ustawy, to odstąpienie od\nzasady lex retro non agit musi wynikać z ustawy w sposób niewątpliwy. Trudno zaś\nuznać, że cel regulacji art. 691 § 1 k.c. wymaganie to spełnia.\nZ tych względów podjęto uchwałę o treści, jak na wstępie.\n",
			"judges" : [
					{
						"name" : "Mirosław Bączyk",
						"function" : "SSN",
						"specialRoles" : []
					},
					{
						"name" : "Gerard Bieniek",
						"function" : "SSN",
						"specialRoles" : [ "REPORTING_JUDGE",
								"REASONS_FOR_JUDGMENT_AUTHOR" ]
					}, {
						"name" : "Irena Gromska-Szuster",
						"function" : "SSN",
						"specialRoles" : [ "PRESIDING_JUDGE" ]
					} ],
			"source" : {
				"sourceJudgmentPdfMD5" : "9b1052b42fde3fe481769042fae34b69",
				"sourceJudgmentHtmlMD5" : "36cccb5a04d270fe03d2f6528a4ebca3",
				"sourceJudgmentId" : "9b1052b42fde3fe481769042fae34b69",
				"sourceCode" : "SUPREME_COURT",
				"sourceJudgmentUrl" : "http://www.sn.pl/orzecznictwo/SitePages/Baza%20orzecze%C5%84.aspx?ItemID=&ListName=9b1052b42fde3fe481769042fae34b69",
				"publicationDateTime" : "2014-02-11 10:22"
			},
			"caseNumber" : "III CZP 36/02",
			"judgmentDate" : "2002-07-05",
			"supremeCourtJudgmentForm" : "uchwała SN",
			"personnelType" : "THREE_PERSON",
			"supremeCourtChambers" : [ "Izba Cywilna" ],
			"supremeCourtChamberDivision" : "Izba Cywilna Wydział II"
		},

		{
	       "textContent":"Wyrok z dnia 28 września 1994 r.\nII URN 30/94\nPracownik dffdc",
	       "judges" : [
					{
						"name" : "Mirosław Bączyk",
						"function" : "SSN",
						"specialRoles" : []
					},
					{
						"name" : "Gerard Bieniek",
						"function" : "SSN",
						"specialRoles" : []
					},
					{
						"name" : "Irena Gromska-Szuster",
						"function" : "SSN",
						"specialRoles" : [ "REPORTING_JUDGE",
								"PRESIDING_JUDGE",
								"REASONS_FOR_JUDGMENT_AUTHOR" ]
					} ],
			"source" : {
				"sourceJudgmentPdfMD5" : "24ffe0d974d5823db702e6436dbb9f0f",
				"sourceJudgmentHtmlMD5" : "4aa2e50d927680cfd2c6a44467f4f0b5",
				"sourceJudgmentId" : "24ffe0d974d5823db702e6436dbb9f0f",
				"sourceCode" : "SUPREME_COURT",
				"sourceJudgmentUrl" : "http://www.sn.pl/orzecznictwo/SitePages/Baza%20orzecze%C5%84.aspx?ItemID=&ListName=24ffe0d974d5823db702e6436dbb9f0f",
				"publicationDateTime" : "2014-02-11 10:24"
			},
			"caseNumber" : "III CZP 39/02",
			"judgmentDate" : "2002-07-05",
			"supremeCourtJudgmentForm" : "uchwała SN",
			"personnelType" : "THREE_PERSON",
			"supremeCourtChambers" : [ "Izba Cywilna" ],
			"supremeCourtChamberDivision" : "Izba Cywilna Wydział III"
		},

		{
			"textContent" : "Uchwała z dnia 28 września 1994 r.\nII UZP 26/94\nPrzewodniczący SSN: Stefania Szymańska, Sędziowie SN: Józef Iwulski, Adam\nJózefowicz (sprawozdawca),\nSąd Najwyższy, przy udziale prokuratora Stefana Trautsolta, w sprawie z\nwniosku Jana K. przeciwko Zakładowi Ubezpieczeń Społecznych Oddział w W.\no zwrot nienależnie pobranego świadczenia, po rozpoznaniu na posiedzeniu jawnym\ndnia 28 września 1994 r. zagadnienia prawnego przekazanego przez Sąd Apelacyjny\nwe Wrocławiu postanowieniem z dnia 22 lutego 1994 r. [...] do rozstrzygnięcia w trybie\nart. 391 k.p.c.\n\"Czy pojęcie \"dochód\" powodujące zawieszenie lub zmniejszenie świadczenia, o\nktórym mowa w art. 24 ustawy z dnia 17.10.1991 r. o rewaloryzacji emerytur i rent, o\nzasadach ustalania emerytur i rent oraz o zmianie niektórych ustaw (Dz. U. Nr 104, poz.\n450 ze zm.) i w § 1 rozporządzenia Ministra Pracy i Polityki Socjalnej z dnia 22 lipca\n1992 r. w sprawie szczegółowych zasad zawieszania lub zmniejszania emerytur i rent\n(Dz. U. Nr 58, poz. 290) obejmuje dochód po odliczeniu kosztów jego uzyskania, czy\nteż łącznie z tymi kosztami ?\"\np o d j ą ł następującą uchwałę:\nPojęcie \"dochód\", zawarte w art. 24 ustawy z dnia 17 października 1991 r. o\nrewaloryzacji emerytur i rent, o zasadach ustalania emerytur i rent oraz o zmianie\nniektórych ustaw (Dz. U. Nr 104, poz. 450 ze zm.) oraz w § 1 ust. 1 pkt 3 i ust. 3\nrozporządzenia Ministra Pracy i Polityki Socjalnej z dnia 22 lipca 1992 r. w\nsprawie szczegółowych zasad zawieszania lub zmniejszania emerytury i renty\n(Dz. U. Nr 58, poz. 290) oznacza kwotę otrzymanego wynagrodzenia przez\nzleceniobiorcę po odliczeniu kosztów uzyskania wynagrodzenia według analo-\ngicznych zasad przewidzianych w przepisach o podatku dochodowym od osób\nfizycznych.\nU z a s a d n i e n i e\nPrzedstawione zagadnienie prawne powstało w następującym stanie faktycznym\ni prawnym sprawy.\nDecyzją z dnia 28 lipca 1993 r. [...] Zakład Ubezpieczeń Społecznych, Oddział w\nW. zobowiązał Jana K. do zwrotu kwoty 4.844.400 zł w związku z osiągnięciem przez\nniego w 1992 r. dodatkowego dochodu w wysokości 29.156.900 zł., w kwocie\nprzekraczającej kwotę graniczną, ustaloną na 1992 r.\nW odwołaniu od decyzji wnioskodawca Jan K. wniósł o zmianę zaskarżonej\ndecyzji przez przyjęcie, że kwota dochodu o jaką przekroczył niższą kwotę graniczną\nwynosi 23.325.500 zł, a nie 29.156.900 zł po odliczeniu kosztów uzyskania przychodu.\nSąd Wojewódzki-Sąd Pracy i Ubezpieczeń Społecznych we Wrocławiu wyrokiem\nz dnia 8 listopada 1993 r. oddalił odwołanie wnioskodawcy po ustaleniu, że otrzymał on\nz tytułu zatrudnienia w połowie czasu pracy na podstawie umowy zlecenia za 1992 r.\nprowizję w wysokości 29.156.900 zł, pomniejszoną o koszty uzyskania przychodu w\nkwocie 5.831.400 zł, czyli dochód w wysokości 23.325.500 zł Sąd Wojewódzki uznał, że\nodwołanie jest bezzasadne, gdyż zaskarżona decyzja wydana została zgodnie z art. 24\nustawy z dnia 17 października 1991 r. o rewaloryzacji emerytur i rent, o zasadach\nustalania emerytur i rent oraz o zmianie niektórych ustaw (Dz. U. Nr 104, poz. 450 ze\nzm.) oraz § 5 ust. 2, § 6 ust. 1 i § 8 ust. 1 i 2 rozporządzenia Ministra Pracy i Polityki\nSocjalnej z dnia 22 lipca 1992 r. w sprawie szczegółowych zasad zawieszania lub\nzmniejszania emerytury i renty (Dz. U. Nr 58, poz. 290). Zdaniem Sądu Wojewódzkiego\nnie jest możliwe odliczanie od faktycznie osiągniętego dochodu kosztów uzyskania\nprzychodu, gdyż ustawodawca nie określa dochodu netto i nie ma podstaw do\nodliczenia kosztów uzyskania przychodu.\nSąd Apelacyjny we Wrocławiu rozpoznając rewizję Jana K. od wyroku Sądu\nWojewódzkiego we Wrocławiu postanowieniem z dnia 22 kwietnia 1994 r. [...] przedsta-\nwił Sądowi Najwyższemu w trybie art. 391 k.p.c. do rozstrzygnięcia budzące poważne\nwątpliwości zagadnienie prawne, przytoczone w sentencji uchwały.\nW uzasadnieniu postanowienia Sąd Apelacyjny podał, że istotna kwestia wy-\nnikająca z przedstawionego zagadnienia prawnego sprowadza się do dokonania wykła-\ndni pojęcia dochodu powodującego w świetle wymienionych wyżej przepisów\nzawieszanie lub zmniejszanie emerytur i rent, a w szczególności czy pojęcie to obej-\nmuje dochód po odliczeniu kosztów jego uzyskania, czy też łącznie z tymi kosztami.\nZdaniem Sądu Apelacyjnego przepisy posługujące się pojęciami występującymi w\nróżnych dziedzinach regulacji winny tworzyć zborny system prawny. Tymczasem\npowołane wyżej przepisy wprowadzają definicję dochodu dla potrzeb zawieszania lub\nzmniejszania świadczeń emerytalnych i rentowych bez żadnego ustosunkowania się do\ntakiego samego pojęcia, zawartego w przepisach podatkowych, zwłaszcza w ustawie z\ndnia 26 lipca 1991 r. o podatku dochodowym od osób fizycznych (Dz. U. Nr 80, poz.\n350 ze zm.), odmiennie określającego to pojęcie. Zdaniem Sądu Apelacyjnego nie\nmożna dla potrzeb prawa z zakresu ubezpieczeń społecznych recypować sformułowań i\npojęć z ustawy podatkowej. W związku z tym wykształciła się praktyka nieodliczania\nkosztów przychodu przy stosowaniu przepisów o zawieszaniu lub zmniejszaniu\nświadczeń z ubezpieczenia społecznego, przyjmująca, że za uzyskany dochód uważa\nsię wynagrodzenie brutto bez odliczeń. Podobną praktykę stosuje ZUS w odniesieniu\ndo innych dochodów, uzyskanych poza zatrudnieniem.\nSąd Najwyższy zważył, co następuje:\nPodstawowym zagadnieniem dla prawidłowego rozstrzygnięcia sprawy jest\nustalenie pojęcia dochodu, o którym mowa w art. 24 ustawy z dnia 17 października\n1991 r. o rewaloryzacji emerytur i rent, o zasadach ustalania emerytur i rent oraz o\nzmianie niektórych ustaw (Dz. U. Nr 104, poz. 450 ze zm.) oraz w § 1 ust. 1 pkt 3 i ust.\n3 rozporządzenia Ministra Pracy i Polityki Socjalnej z dnia 22 lipca 1992 r. w sprawie\nszczegółowych zasad zawieszania lub zmniejszania emerytury i renty (Dz. U. Nr 58,\npoz. 290). Problem tkwi w tym, że powyższa ustawa nie określa tego pojęcia a\npowołane rozporządzenie wykonawcze wydane na podstawie upoważnienia\nustawowego, zawartego w art. 25 ust. 4 tej ustawy uściśla to pojęcie stanowiąc, że \"za\ndochód osiągnięty uważa się faktyczny dochód uzyskany przez emeryta lub rencistę w\ndanym roku kalendarzowym\". Chodzi tu o dochody z tytuły pracy wykonywanej na\npodstawie umowy zlecenia lub umowy agencyjnej, jeżeli praca ta jest wykonywana\nprzez okres co najmniej 30 dni. Uściślenie to ma istotne znaczenie przy wykładni\npojęcia dochodu, pomimo iż prawodawca nie uregulował sposobu ustalenia \"dochodu\nfaktycznego\", ani nie odesłał do innego działu prawa, który reguluje tę kwestię, to jest\ndo ustawy z dnia 26 lipca 1991 r. o podatku dochodowym od osób fizycznych (Dz. U. Nr\n80, poz. 350 ze zm.). Powstała więc luka prawna, która winna być wypełniona w drodze\nwykładni prawa, przede wszystkim z uwzględnieniem powyższych przepisów z zakresu\nubezpieczeń społecznych. Jeżeli okaże się, że przepisy te są niewystarczające do\nwyjaśnienia pojęcia dochodu w przepisach wyżej wymienionej ustawy o rewaloryzacji\nemerytur i rent, to powstaje kwestia, czy jest możliwe posłużenie się regulacją zawartą\nw systemie prawa podatkowego, który określa pojęcie dochodu. Trzeba bowiem mieć\nna względzie tę okoliczność, że system prawa podatkowego zasadniczo różni się celem\nnormatywnym od stosunków prawnych ubezpieczenia społecznego. Oba te systemy\nstanowią bowiem odrębne działy prawa. Wzgląd ten przemawia zasadniczo przeciwko\nposzukiwaniu rozwiązań w przepisach innego systemu prawa i recypowania - jak to\nsłusznie zaznacza Sąd Apelacyjny - wprost definicji prawnych prawa podatkowego do\nsystemu prawa ubezpieczeń społecznych. Może wchodzić w rachubę tylko odpowiednie\ni uzupełniające stosowanie rozwiązań prawnych, przyjętych w innym dziale prawa w\ntakim zakresie w jakim nie narusza norm regulujących funkcjonowanie ubezpieczeń\nspołecznych, a zwłaszcza uprawnień ubezpieczonego do świadczeń w wyjątkowej\nsytuacji, gdy ubezpieczony pozostaje nadal częściowo aktywny zawodowo po\nprzekroczeniu granicy wieku emerytalnego. Dlatego rozstrzygające znaczenie musi\nmieć w tych warunkach wykładnia pojęcia \"faktycznego dochodu\", uzyskanego przez\nemeryta lub rencistę w danym roku kalendarzowym, który według przepisu § 1 ust. 3\ncytowanego rozporządzenia jest dochodem w rozumieniu powołanej wyżej ustawy o\nrewaloryzacji emerytur i rent. Chodzi tu o dochody z tytułu pracy, wykonywanej na\npodstawie umowy zlecenia lub umowy agencyjnej. W obu typach umów\ncywilnoprawnych, przewiduje się, że przyjmujący zlecenie zleceniobiorca lub agent\nobowiązany jest ponosić wydatki w celu należytego wykonania zlecenia (art. 742, 750 i\n762 k.c.), z których nie wszystkie podlegają zwrotowi, lecz tylko uzasadnione w razie\nbraku odmiennej umowy. Okoliczność ta wskazuje na potrzebę zdefiniowania pojęcia\nfaktycznego dochodu zgodnie z powszechnym rozumieniem tego pojęcia. Z definicji tej\nwynika, że faktyczny dochód stanowi różnicę między uzyskanym wynagrodzeniem, a\nkosztami jego uzyskania. Bez uwzględnienia kosztów nie można w ogóle mówić o\nfaktycznym dochodzie z wyjątkiem sytuacji, gdy z uzyskaniem wynagrodzenia\n(przychodu) nie łączą się żadne koszty. Możliwy jest zatem przypadek, że całe\nwynagrodzenie jako przychód staje się jednocześnie dochodem. Skoro prawodawca\nstanowi, że dochodem w rozumieniu ustawy o waloryzacji emerytur i rent jest faktyczny\ndochód, to oznacza, że od każdego osiągniętego przez emeryta lub rencistę\nwynagrodzenia w określonym okresie trzeba odliczyć koszty jego uzyskania. Koszty\nuzyskania dochodu mogą być w każdym indywidualnym przypadku różne i mogą\nstanowić - jak w niniejszej sprawie - koszty przejazdu środkami lokomocji do miejsca\nświadczenia usług, w którym emeryt osiąga dochód, koszty materiałów biurowych,\nkoszty remontu, malowania pomieszczeń kolektury \"Toto\", drobne naprawy (np.\noszklenie stłuczonej szyby) obciążające agenta (zgodnie z umową), opłaty za energię\nelektryczną i cieplną itd. Jak oświadczył skarżący jego koszty uzyskania wyniosły w\nciągu objętego sporem roku 1992 około 20% uzyskanego wynagrodzenia. Na dowód\nskarżący okazał Sądowi Najwyższemu książeczkę opłat za energię, uregulowanych w\n1992 r. z tytułu prowadzonej w wyodrębnionym lokalu kolektury \"Toto\". Jeżeli\nustawodawca wyraźnie uregulował, że pojęcie \"dochód\" obejmuje, \"faktyczny dochód\",\nto Zakład Ubezpieczeń Społecznych obowiązany byłby w każdym indywidualnym\nwypadku ustalać faktyczne koszty uzyskania dochodu, kontrolować i weryfikować\nzasadność wydatków, niezbędnych do osiągnięcia dochodu na podstawie dokumentów\ni innych środków dowodowych, np. koszty przejazdu publicznymi lub prywatnymi\nśrodkami lokomocji oraz celowość użycia określonego środka lokomocji przez emeryta\nlub inwalidę do miejsca świadczenia usług. Mogłoby to spowodować trudności w\nudowodnieniu rodzaju i wysokości poniesionych wydatków, stanowiących koszty\nuzyskania dochodu. Takie rozumienie pojęcia dochodu w sprawach z zakresu\nubezpieczeń społecznych mogłoby wywołać liczne spory i konflikty, których\nuczestnikami byłyby osoby starsze a niekiedy niepełnosprawne. Nie można przeto\nzakładać, że ustawodawca zmierzał do takiego sposobu unormowania omawianej\nkwestii, która wymagałaby od organów rentowych badania każdorazowo zasadności\nodliczania kosztów uzyskania dochodu. Należy przeto rozważyć, czy w sytuacji, gdy\ndokładne wyliczenie kosztów uzyskania dochodu jest niemożliwe lub bardzo utrudnione,\nnie byłoby właściwe przyjęcie ryczałtowego określenia tych kosztów tak, jak to czyni\nustawodawca w podobnej sytuacji w prawie podatkowym. Unormowania takiego jednak\nbrak w przepisach z zakresu ubezpieczeń społecznych. W związku z tym nie ma\nprzeszkód do uzupełnienia luki w tych przepisach, skoro określenie zawarte w § 1 ust. 3\ncytowanego rozporządzenia, że \"za dochód osiągnięty uważa się faktyczny dochód\nuzyskany prze emeryta lub rencistę w danym roku kalendarzowym\" jest sformuło-\nwaniem nieprecyzyjnym i niewyczerpującą regulacją prawną. Nie zawiera bowiem\ndyspozycji dotyczącej sposobu ustalania faktycznego dochodu. Nie wiadomo przeto w\njaki sposób należy obliczać faktyczny dochód - osiągnięty przez emeryta lub rencistę.\nLuka prawna w tym zakresie powinna być wypełniona dla potrzeb praktyki i\norzecznictwa. Do tego w istocie zmierza przedstawione zagadnienie prawne. Zdaniem\nSądu Najwyższego w demokratycznym państwie prawnym jedną z podstawowych\nzasad prawa ubezpieczeń społecznych powinno być dokładne i nie budzące\nwątpliwości określenie przez ustawodawcę podstaw redukcji świadczeń emerytalnych i\nrentowych osobom korzystającym ze świadczeń z ubezpieczenia społecznego, którzy\nosobistym staraniem dążą do poprawy swej sytuacji materialno-bytowej.\nBezpieczeństwo prawne i ekonomiczne uprawnień emerytów i rencistów wymaga\nwyraźnej i przejrzystej regulacji normatywnej, ułatwiającej tym osobom rozeznanie swej\nsytuacji prawnej i konsekwencji wynikających z podjęcia w zakresie ograniczonym\nzatrudnienia. Wobec braku takiej regulacji prawnej, lukę w unormowaniu w zakresie\nustalania kosztów uzyskania dochodu - zdaniem Sądu Najwyższego - należy wypełnić\nprzez zastosowanie w drodze analogii \"iuris\", zasad przewidzianych w przepisach o\npodatku dochodowym od osób fizycznych. Trzeba mieć przy tym na uwadze, że pojęcie\n\"faktyczny dochód\" w rozumieniu przepisów z zakresu ubezpieczeń społecznych odpo-\nwiada pojęciu \"dochodu\" w wymienionej ustawie o podatku dochodowym od osób\nfizycznych. W związku z tym przepis art. 22 w/w ustawy o podatku dochodowym od\nosób fizycznych nadaje się do odpowiedniego zastosowania w drodze analogii do\nryczałtowego określenia kosztów uzyskania dochodu w sprawach z zakresu\nubezpieczeń społecznych, ze względu na rodzajowo podobne pojęcie kosztów\nuzyskania przychodu w prawie podatkowym i uzyskania dochodu w prawie ubezpieczeń\nspołecznych. Sąd Najwyższy uznał, że w celu ujednolicenia praktyki orzeczniczej\nmożliwe jest przyjęcie analogicznych rozwiązań dla podobnych regulacji dotyczących\nkosztów uzyskania przychodu w stosunkach ubezpieczeń społecznych i w prawie\npodatkowym.\nMając powyższe rozważania na uwadze Sąd Najwyższy doszedł do przekonania,\nże na przedstawione do rozstrzygnięcia zagadnienie prawne należy udzielić\nodpowiedzi, jak w sentencji uchwały.\n========================================\n",
			"judges" : [ {
				"name" : "Adam Józefowicz",
				"function" : null,
				"specialRoles" : [ "REPORTING_JUDGE" ]
			} ],
			"source" : {
				"sourceJudgmentPdfMD5" : "b082922617256d5b4092cf23864c8894",
				"sourceJudgmentHtmlMD5" : "c70cbe34fb4143c5dcae37751ac0f7b8",
				"sourceJudgmentId" : "b082922617256d5b4092cf23864c8894",
				"sourceCode" : "SUPREME_COURT",
				"sourceJudgmentUrl" : "http://www.sn.pl/orzecznictwo/SitePages/Baza%20orzecze%C5%84.aspx?ItemID=&ListName=b082922617256d5b4092cf23864c8894",
				"publicationDateTime" : "2014-02-11 13:04"
			},
			"caseNumber" : "II UZP 26/94",
			"judgmentDate" : "1994-09-28",
			"supremeCourtJudgmentForm" : "uchwała SN",
			"personnelType" : null,
			"supremeCourtChambers" : [ "Izba Administracyjna, Pracy i Ubezpieczeń Społecznych" ],
			"supremeCourtChamberDivision" : "Izba Pracy, Ubezpieczeń Społecznych i Spraw Publicznych Wydział II"
		} ]
